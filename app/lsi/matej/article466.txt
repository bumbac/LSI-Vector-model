Title: Trainen met een elastiek: 4 oefeningen voor sterke armen en benen

Text: Trainen met een elastiek? Er zijn maar weinig fitnessattributen die efficiënter zijn dan dit elastische stuk rubber van ruim een meter lang, ook wel een resistance band genoemd. Je traint er niet alleen spiergroepen mee die je met losse gewichten vaak mist, maar een fitnessband is ook goedkoop en neemt in je sporttas minder ruimte in beslag dan je smartphone. Nu de sportscholen dicht zijn, kun je wel wat inspiratie voor je home workout gebruiken. Deze oefeningen met een elastiek zijn ideaal én bezorgen je sterke armen en benen. Wat wil je nog meer? Met deze oefeningen kweek je gegarandeerd ijzersterke billen > Trainen met een elastiek: oefeningen voor thuis Werk deze workout met een elastiek als een circuit af: herhaal iedere beweging 10 tot 12 keer zonder tussen de oefeningen door te pauzeren. Rust na een compleet rondje 30 seconden en doe het hele circuit 3 keer, het liefst een 2-3 keer per week. Trainen met een elastiek doe je met deze oefeningen: 1. Horizontale kikkersprongen Getty Images Horizontale kikkersprongen zijn een leuke oefening als je gaat trainen met een elastiek. Ga op je rug liggen met je knieën 90 graden gebogen. Wikkel de band om je voeten en kruis de uiteindes voorlangs zodat er een X ontstaat. Houd ieder uiteinde vast tot net boven je heupen. Span je corespieren aan en strek je benen langzaam voor je uit. Houd even vast en breng je benen weer naar de beginpositie. Herhaal de complete beweging 10 tot 12 keer. 2. Verzwaarde push-up Getty Images Heb jij de perfecte push-up al lang en breed onder de knie? Dan wordt het tijd voor wat meer spanning – en daarvoor is trainen met een elastiek ideaal. Begin in de push-uphouding met gestrekte benen en je handen op schouderbreedte. Plaats de band over je schouderbladen en leg de uiteindes onder je handen. Zorg dat er in de beginpositie al wat spanning op de band staat. Verlaag je lichaam tot je borst bijna de vloer raakt en duw jezelf weer omhoog. Thumbs up als je dit 10 tot 12 keer kunt herhalen.  3. Roeien Getty Images Begin zittend op de vloer met gestrekte benen. Wikkel het midden van de band om je voeten zodat je in elke hand een gelijke helft vasthoudt. Strek je armen en houd je rug en schouders recht. Trek de band naar je toe door de ellebogen langs je zij te bewegen en je schouderbladen naar elkaar toe te trekken. Houd even vast zodra je vuisten bij je middel zijn aangekomen, en strek je armen dan weer langzaam naar voren. Herhaal deze roeibeweging 10 tot 12 keer. 4. Schuine lunge met arm stretch Getty Images Dit is alweer de vierde oefening van je workout met een elastiek. Houd één uiteinde van de band vast in je rechterhand, op het andere einde stap je met je rechtervoet. Kruis je linkerbeen achter je rechterbeen en zak in een lage, schuine lunge. Til je rechter elleboog diagonaal omhoog. Breng dan zonder je bovenarm te bewegen je vuist omhoog tot je rechterarm gestrekt is. Houd even vast en breng je vuist weer langzaam naar beneden. Herhaal 10 tot 12 keer per kant. Sportaccessoires die je niet kunt missen Mypowr Booty bands KOPEN Fitness Elastiek Lulu KOPEN Tunturi Springtouw KOPEN Foodspring reverse shaker KOPEN This content is created and maintained by a third party, and imported onto this page to help users provide their email addresses. You may be able to find more information about this and similar content at piano.io