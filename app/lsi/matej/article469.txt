Title: Uit elkaar in de lockdown? 7 tips van een therapeut om eroverheen te komen

Text: Je zit dagen op elkaars lip. Het knusse huis veranderde in een thuiskantoor. Jullie wringen jezelf in onmogelijke bochten om te blijven functioneren tijdens de lockdown. En soms is al die moeite niet genoeg. Ook al waren er in Nederland afgelopen jaar minder scheidingsaanvragen, wil dat niet per se zeggen dat koppels nog gelukkig zijn. Deze aanvragen werden namelijk vaak uitgesteld vanwege financiële redenen. In je omgeving hoorde je ongetwijfeld over relaties die de corona-crisis niet overleefde. En misschien is dat ook het geval in jouw situatie. Uit elkaar gaan tijdens de lockdown is zwaar. Psycholoog en psychotherapeut Francesca Moresi geeft tips om het draaglijker te maken. This content is imported from {embed-name}. You may be able to find the same content in another format, or you may be able to find more information, at their web site. Waarom meer stellen uit elkaar gaan ‘Dat meer mensen uit elkaar gaan of dit overwegen, komt omdat we worden gedwongen meer tijd met elkaar door te brengen. Dan komen er problemen naar boven die we niet eerder zagen’. Legt Moresi uit. Waar je voor de pandemie meer een gescheiden leven had, is daar nu niets meer van over. Je deelt alles met elkaar of je dat wil of niet. 7 tips om over de relatie heen te komen tijdens de lockdown Een relatie die over is, doet altijd pijn. Maar tijdens de lockdown komt dit boven op de enorme stress die velen van ons al ervaren. En een hoop dingen die we normaal zouden doen om eroverheen te komen, denk aan een avond flink doorzakken, kunnen niet. Moresi pleit voor een rustige aanpak én voldoende hulp. ‘Geef jezelf en je ex de tijd om aan de nieuwe situatie te wennen. Zoek professionele hulp om je mentale gezondheid goed te houden. Het einde van een relatie is al moeilijk genoeg. Nu extra, dus zorg goed voor jezelf.’ Moresi deelt haar top tips om over de breuk heen te komen. Tip 1: wees niet te streng voor jezelf Een relatie die op de klippen loopt is nooit makkelijk. Maar nu je niet even bij vrienden en familie kunt aankloppen, is het nog zwaarder. Moresi adviseert tijd te nemen om te rouwen. Gun jezelf zoveel tijd als je nodig hebt. Doe dingen waar je normaal plezier uit haalt, ook al heb je daar juist geen zin in. Neem een warm bad, ga wandelen, doe een workout, of speel heel Netflix uit. Volgens Moresi is het wel belangrijk goed voor jezelf te blijven zorgen. Dus eet gezond, drink genoeg water en blijf in contact met vrienden en familie. Het is eenvoudig jezelf te isoleren of deze belangrijke punten te vergeten. Stel daarom reminders in op je telefoon dat je even je moeder belt of een flink glas water drinkt. Tip 2: ruim op Moresi: ‘Het kan echt helpen je huis flink op te ruimen na het beëindigen van een relatie. Gooi alles het huis uit wat je associeert met je ex.’ Doe dat niet alleen in huis, maar ook online. Ontvolg je ex, je wilt niet steeds op Instagram zien hoe goed het met hem of haar gaat nu jullie uit elkaar zijn. Verwijder ook foto’s of berichten van jullie samen waar je verdrietig van wordt. Erg resoluut, maar wel het beste voor je. Tip 3: vergeet niet wat belangrijk is Je wilt niets liever dan onder een deken verdwijnen met een flinke bak Ben & Jerry’s. Dat snappen we heel goed. Maar vergeet niet dat er misschien belangrijke zaken zijn die echt uitgezocht moeten worden. Een gezamenlijke rekening, de huur van jullie appartement, een nieuwe woonruimte voor één van de twee. Schrijf alles op wat jullie delen aan geld, schulden en spullen. Probeer dit zo eerlijk mogelijk te verdelen. Het is natuurlijk lastig hierbij je gevoel even opzij te zetten, maar wel noodzakelijk. Als jullie er samen niet uitkomen, raadt Moresi een mediator aan. Vooral als er grotere zaken in het spel zijn zoals een huis of kinderen. Tip 4: schrijf van je af Moresi: ‘Gevoelens opschrijven in een speciaal notitieboek brengt mij meer bewustwording van die gevoelens en maakt het makkelijker deze los te laten.’ Dat hoeft geen lastig, uitgebreid proces te zijn waarbij je zes kantjes vol pent (mag natuurlijk wel). Begin simpel: schrijf op wat ervoor zorgde dat je je goed voelde vandaag. Waar ben je trots op? Waar ben je dankbaar voor? En waar kijk je naar uit? Positieve gedachten opschrijven heeft een positief effect op je stemming. Tip 5: probeer ‘genezingsrituelen’ De één zweert erbij, de ander vindt zichzelf hier te praktisch voor. Maar als je er echt doorheen zit, zijn genezingsrituelen het proberen waard. Wat voor rituelen je aan kunt denken? ‘Schrijf een brief aan je ex en schrijf alles op wat je nog tegen hem of haar wilde zeggen. Lees het hardop voor en verbrand de brief vervolgens’, aldus Moresi. Tip 6: vraag om hulp Weet dat je nooit alleen staat als je relatie ten einde komt. Het is nu lastiger dan ooit om in contact te blijven met anderen. Maar om hulp vragen is wel enorm belangrijk. Spreek daarom online af met vrienden en familie. Bel of Zoom met ze en lucht je hart. Of spreek met één vriendin af om samen te wandelen. Dat heeft direct ook een positief effect op je brein en stemming. Moresi: ‘Mensen vinden het lastig om hulp te zoeken. Maar dat is juist niets om je voor te schamen. Ook professionele hulp kan bijdragen aan over de relatie heen komen. Heb je moeite met loslaten of wil je duidelijkheid over patronen in je relaties? Maak eens een vrijblijvende afspraak met een therapeut.’ Tip 7: maak plannen Dingen plannen is niet makkelijk tijdens de lockdown. Het voelt alsof er weinig mogelijk is en de onzekerheid of je plannen door kunnen gaan, houdt je tegen. ‘Zaken vooruitplannen kan juist tijdens de pandemie geruststellend werken. Plan dus iets in waar je naar uit kunt kijken’, adviseert Moresi. Maak bijvoorbeeld een afspraak met een goede vriend om een verre wandeling over het strand te maken. Spreek een dine-in avond af met je moeder en bestel eten van je favoriete restaurant. Of plan een videocall met een vriendin om samen te koken. Wouf Black Marble notitieboek KOPEN Hieroglyphs Bullet Journal KOPEN Paperblanks notitieboek KOPEN Moleskine Classic gelinieerd notitieboek KOPEN This content is created and maintained by a third party, and imported onto this page to help users provide their email addresses. You may be able to find more information about this and similar content at piano.io