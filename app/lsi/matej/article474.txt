Title: HIIT workout zonder springen? Trainer Kayla Itsines bewijst dat het kan

Text: Voor een echt goede high intensity interval (HIIT) workout moet je oefeningen als burpees, jump squats, mountainclimbers en box jumps doen. Toch? Het antwoord is nee. Dat is helemaal niet nodig. Personal trainer en medeoprichter van de sportapp Sweat, Kayla Itsines, bewijst het tegendeel. Volgens haar kun je prima HIIT workouts doen zonder te springen. Sterker nog, ze maakte er een heel programma voor in haar app en verbande daarin de burpee. This content is imported from {embed-name}. You may be able to find the same content in another format, or you may be able to find more information, at their web site. Niet springen, wel effectief? Er zijn genoeg redenen te bedenken waarom jij niet wil of kan springen tijdens je workout. Omdat je gewrichten dat niet aankunnen of je pijnlijke knieën hebt. Omdat je pas net begint met HIIT workouts. Of simpelweg omdat je in een appartement je thuisworkouts doet en je onderburen niet blij zijn wanneer jij weer jump squats uitvoert. Misschien vraag je je wel af hoe effectief een HIIT training is wanneer de burpees achterwegen worden gelaten. Maar het fijne aan dit soort workouts is dat het afhankelijk is van je fitness level wat voor jou geldt als high intensity. Voor jou kunnen 15 push-ups al meer dan genoeg zijn. Een ander doet er met gemak 25. Wanneer jij jouw hartslag flink omhoog brengt en tot het uiterste gaat met de oefening of het aantal herhalingen, is jouw HIIT workout geslaagd. Ook zonder sprongen. Deze oefeningen zijn voor een low impact HIIT workout De officiële benaming van een HIIT workout zonder te springen is low impact. Vergis je niet, de trainingen zijn niet minder zwaar. Zo doe je bijvoorbeeld squats, stilstaande lunges, planken of push-ups. Met voldoende herhalingen doet het niet onder voor een HIIT workout waarbij je wel springt. Kayla Itsines maakte er dus een volledig fitness programma van in de Sweat app. Maar een aantal workouts zijn ook gewoon op haar website of Instagram te vinden. We leggen drie low impact oefeningen voor je uit. This content is imported from Instagram. You may be able to find the same content in another format, or you may be able to find more information, at their web site. De single leg glute bridge Ga plat op de grond liggen, zet je voeten op de vloer en houd je knieën gebogen. Dit is de beginpositie. Til één been op terwijl je je heupen omhoog duwt naar het plafond. Laat je heupen zakken tot je terug bent in de beginpositie. Herhaal het vervolgens met je andere been. Doe dit voor 10 herhalingen per kant. Het idee van low impact HIIT trainingen is dat je de oefening rustig uitvoert en dus niet te explosief. Donkey kicks Op handen en knieën zit je op de grond. Til je rechterbeen omhoog totdat deze een rechte lijn vormt met je rug. Dit is een trappende beweging, maar je voert het wel rustig uit. Je spieren moeten het werk doen. Laat je been terug zakken naar de beginpositie. Herhaal de beweging met het andere been. Probeer dit 15 keer per been te doen. Je voert dit weer langzaam en gecontroleerd uit. Squat en reach Zet je voeten op schouderbreedte en houd je knieën licht gebogen. Span je core aan en duw je heupen naar achter, net alsof je op een stoel gaat zitten. Je armen rijken naar de grond terwijl je dit doet. Je torso blijft recht. Duw je knieën naar buiten, wanneer je benen een hoek van 90 graden maken, duw je jezelf terug omhoog naar de beginpositie. Span je kuiten aan en ga op je tenen staan terwijl je omhoog rijkt met je armen. Dit telt als één herhaling. Probeer er tien te doen. This content is created and maintained by a third party, and imported onto this page to help users provide their email addresses. You may be able to find more information about this and similar content at piano.io