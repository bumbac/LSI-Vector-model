Title: Healthy & efficiënt vanuit huis werken: onze tips en tricks

Text: De een is productiever op kantoor (of in de bieb). De ander blijft liever knus en gezellig thuis in alle rust en stilte. Maar voor sommigen is er op dit moment niet veel keus. Als je nu vanuit huis moet werken, dan ben je misschien bang dat de verleidingen groot worden. Je berg met was, je candy stash, je Netflix account en… je bed. Maar hoe kun je jouw werkdag met glans doen slagen als al die temptations je van je klussen afhouden? Zie hier onze lijst met gouden tips. Disclaimer: na het lezen van de lijst moet je wel weer meteen aan de slag. Bedank ons later.  Klamp je vast aan je ochtendritueel Thuis werken betekent niet dat je ook later hoeft op te staan. Dat half uurtje dat je normaal besteed aan naar je werk fietsen kun je vervangen door een korte stretch-sessie, een rustig ontbijtje of een hardlooprondje in je buurt. Als je later opstaat ga je misschien weer in je weekendmodus belanden of een paar keer extra op de snoozeknop drukken. Zo blijf je in je werkritme en dus ook in een soort werkdiscipline. Dus: get out of bed.  Ga niet steeds koffie en thee zetten Oké, regel numero uno: ga niet om de 20 minuten naar je waterkoker of koffiemachine. Op kantoor doe je dat toch ook niet? Het is natuurlijk een goed excuus om even je benen te strekken. Maar, je kunt je in-house-wandeling naar je Nespresso apparaat ook vervangen door een paar stretches, yoga oefeningen of door even een frisse neus te halen. En hoe meer koffie en thee je drinkt, hoe vaker je naar de wc moet – ja oké, stay hydrated, maar niet overdrijven. En trouwens, remember hoe je je voelt bij het drinken van teveel cappuccino's? Als een trippende zombie. Dus doe maar niet.  Tomato Timer Productief zijn betekent echt niet dat je per se een Spartaanse werkdag moet ondergaan. Keep it simple en ga effectief te werk zonder jezelf mentaal te slopen. Een handige manier is de pomodoro techniek (die trouwens niets te maken heeft met tomaatjes). Het is een timemanagement trucje waarbij je telkens 25 minuten in volle concentratie aan een taak werkt, zonder enige afleiding. Dat is super haalbaar, toch? Na die 25 minuten mag je vijf minuten pauze nemen, koffietjes zetten en dus ook even je telefoon checken - als je écht niet zonder kunt. Dit doe je vier keer. In totaal heb je dan twee uur gewerkt op een super productieve manier. Hier vind je een handige timer die je erbij kan helpen.  Ergonomie Als je vaker thuis werkt is het belangrijk om aan je houding te blijven denken. Heb je geen laptopstandaard of apart computerscherm? Pak dan een stapel tijdschriften of boeken en zet je laptop daarop. Je hoeft dan enkel nog te investeren in een muis en los toetsenbord. En je kunt thuis ook een standing-desk bouwen door de stapel boeken wat hoger te maken.  En niet alleen je laptop verhogen is belangrijk voor je houding. Te lang op dezelfde manier zitten kan ook zorgen voor nek- of rugklachten. Daarom hebben we de perfecte ergonomische bureaustoel gevonden: de Varier Variable. Op deze stoel zit je in een knielende positie, waarbij je continue opzoek moet naar je balans. Hierdoor kun je mee twerken met je favoriete tunes en train je tijdens het zitten ook je buikspieren. Een extra coretraining tijdens het werken, daar zeggen we natuurlijk geen nee tegen. Balans tussen cheatday en treat yourself Je bent al een paar uur lekker bezig en hebt plots trek in iets lekkers. Binnen een paar tellen sta je een tosti te maken. Een half uur later krijg je zin in Milka Oreo. Een uurtje later is het alweer tijd voor nacho chips. En hey, je bent toch thuis, dus waarom niet meteen aan je avondmaal beginnen? Of mealpreppen voor de volgende dag? Voor je het weet beland je in een kooksessie of foodcoma en is je concentratie verdwenen. Probeer tijdens je (regelmatige) pauzes te kiezen voor een lekkere, maar gezonde snack. En, je mag jezelf gerust verwennen, maar ga nog niet overdrijven en bewaar die lekkernijen als beloning voor na je werkdag. Wedden dat je sneller en harder gaat werken als je weet wat voor lekkers op je te wachten staat? Mindful pauzeren Ga. Niet. Naar. Netflix. YouTube. Of Instagram. We herhalen: doe het niet. Voor je het weet ben je na twee uur nog niet uitgekeken, uitgescrold en uitgebingewatched. Kies in plaats van deze digitale afleidingen voor iets wat je juist helemaal tot rust brengt. Luister een podcast terwijl je op je bed ligt. Maak een wandeling. Bak granola of doe een meditatie-oefening. Dingen waarbij geen scherm of afleiding aan te pas komt en waarbij je hoofd en ogen echt tot rust komen.  Workout Onze favoriet. En het hoeft absoluut geen hele crossfit-workout te zijn of iets waarvoor je überhaupt je sportoutfit aan hoeft te trekken. Twee minuten planken. 100 squats. 50 crunches. Allemaal hele korte oefeningen die je makkelijk tussen je werk- of studiepauzes kunt doen. Het geeft je net dat extra powergevoel en zorgt ervoor dat je met sterke (of trillende) armen weer door kunt tikken. En je werkt stiekem ook aan je sixpack. Klinkt perfect, toch? This content is created and maintained by a third party, and imported onto this page to help users provide their email addresses. You may be able to find more information about this and similar content at piano.io Volg je Women's Health al op Facebook en Instagram